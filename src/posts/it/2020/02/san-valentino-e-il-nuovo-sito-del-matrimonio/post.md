---
title: San Valentino e il nuovo sito del matrimonio
date: 2020-02-14 13:37
categories:
  - 100DaysOfCode
tags:
  - 100DaysOfCode
  - san-valentino-e-il-nuovo-sito-del-matrimonio
published: true
cover: cover.webp
lang: it
description: "Ed è quindi giunto il nostro primo San Valentino da sposini. Devo ammetterlo, sono emozionato. Come sono emozionato a ogni San Valentino, ma questa volta è diverso. È il primo da sposi. E per festeggiarlo andremo nel ristorante dove abbiamo fatto il ricevimento delle nostre nozze. Sul fronte dell'internet, invece, è il momento di mettere online la nuova versione del sito del nostro matrimonio: www.ilmatrimoniodiclaudiaesamuele.com/"
---

Ed è quindi giunto il nostro primo San Valentino da sposini. Devo ammetterlo, sono emozionato. Come sono emozionato a ogni San Valentino, ma questa volta è diverso. È il primo da sposi. E per festeggiarlo andremo nel ristorante dove abbiamo fatto il ricevimento delle nostre nozze. Sul fronte dell'internet, invece, è il momento di mettere online la nuova versione del sito del nostro matrimonio: [IlMatrimonioDiClaudiaESamuele.com](https://www.ilmatrimoniodiclaudiaesamuele.com/).

Sono contento di essere riuscito a completarlo in tempo, perché la festa degli innamorati è l'occasione giusta. E poi anche perché sono orgoglioso del lavoro fatto. Ma cosa ho fatto?

Ho semplificato e velocizzato il sito. Molto. Perché ho diviso in due parti il codice. Prima, un anno fa, avevo fatto tutto usando [Construct 3](https://www.construct.net/). Era venuto un bel lavoro, e sono molto soddisfatto del risultato ottenuto. La cosa migliore, dal punto di vista di "effetti speciali" era la sezione "_luna di miele_": un piccolo cuore rosso seguiva la strada che avevamo intenzione di percorrere durante il viaggio di nozze. Il resto non erano altro che link, parole e immagini. L'effetto complessivo mi piaceva, e si può vedere qui: [IlMatrimonioDiClaudiaESamuele.com/old/](https://www.ilmatrimoniodiclaudiaesamuele.com/old/).

Ho deciso di rifare tutto quanto per semplificare l'aggiunta di alcune sezioni e velocizzare il caricamento delle pagine. Di conseguenza invece di fare tutto con C3 ho deciso di lavorare in HTML e CSS e tenere solamente la [sezione _Luna di Miele_](https://www.ilmatrimoniodiclaudiaesamuele.com/luna-di-miele/index.html) in Construct. In questo modo ho aggiunto alcune cosine carine da ricordare, e delle fotografie. Il risultato è un sito più veloce e anche più completo.
