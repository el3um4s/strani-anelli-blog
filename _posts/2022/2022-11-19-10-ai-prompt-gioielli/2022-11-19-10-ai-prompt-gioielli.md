---
title: "Ho Chiesto a una AI di Creare Gioielli: ecco cosa è successo"
published: true
usa_webp: true
header:
  immagine_tipo: "jpg"
  miniatura: "image"
  immagine_estesa: "image"
  immagine_fonte: "Photo credit: [**Samuele**](https://blog.stranianelli.com/)"
  overlay_filter: rgba(79, 79, 79, 0.5)
date: "2022-11-19 18:30"
categories:
  - machine-learning
  - stable-diffusion
  - image auto generated
tags:
  - machine-learning
  - stable-diffusion
  - image auto generated
---

Quando ho cominciato a sperimentare con la creazione di immagini tramite l'Intelligenza Artificiale, mia moglie mi ha fatto notare una cosa. Come questa tecnica pittorica, o se preferite, artistica, permettesse di ottenere risultati interessanti in campi molto diversi. Lei è appassionata di gioielleria artigianale e mi ha chiesto se era possibile creare immagini di gioielli tramite l'Intelligenza Artificiale. Non le interessano tanto la precisione dei dettagli quanto la possibilità di avere una fonte di ispirazione per le sue creazioni.

Voglio tornare su questo tema in un prossimo post; penso abbia ragione, e che sia possibile usare questi software come fonte di ispirazione, di studio e di test. Quindi, oggi proverò a creare diversi modelli di gioielli con l'AI, seguendo il tema di alcuni dei contest e delle gare a cui lei ha partecipato. Ecco le mie idee per il [contest di Semplici Bijoux 2022](https://www.youtube.com/@semplicibijoux7815).

### Fase 1: Orecchini Mondrian

La prima fase del contest è la creazione di un gioiello basato su un dipinto. Ho scelto [Mondrian](https://en.wikipedia.org/wiki/Piet_Mondrian). Quindi voglio ottenere degli orecchini quadrati, con una palette di colori limitata al rosso, al blue, al bianco a giallo e al nero. Inoltre voglio che siano presente degli angoli retti, come quelli che si possono trovare nei dipinti di Mondrian.

Uso come prompt

```
white box commercial photography of a squared earrings jewel, mondrian, red blue white yellow black, 8 k, hires close up, high aperture, white background, pinterest, artstation
```

E ottengo una galleria di idee interessanti.

{% include picture img="mondrian.webp" ext="jpg" alt="" %}

Tra tutti, mi piace questo modello, è semplice, pulito e richiama decisamente l'artista

{% include picture img="mondrian-singolo.webp" ext="jpg" alt="" %}

Ma tra le varie creazioni, ogni tanto, l'AI mi ha proposto anche alcune creazioni tonde. Che non è esattamente la prima cosa che mi viene in mente quando penso a Mondrian. Ma promettono di essere interessanti.

{% include picture img="mondrian-rounded.webp" ext="jpg" alt="" %}

Claudia, mia moglie, ha deciso che il suo preferito è questo

{% include picture img="mondrian-rounded-singolo.webp" ext="jpg" alt="" %}

È anche interessante vedere come l'AI riesca a creare dei gioielli che non sono perfetti, ma che hanno delle piccole imperfezioni. Questo è un aspetto che mi piace molto, perché è proprio questo che rende un gioiello unico e speciale.

Per curiosità ho anche provato a vedere che collane a tema Mondrian posso creare.

{% include picture img="mondrian-collana.webp" ext="jpg" alt="" %}

{% include picture img="mondrian-ciondolo.webp" ext="jpg" alt="" %}

### Fase 2: Gruppi Musicali

La seconda fase del contest è la creazione di un gioiello basato su un gruppo musicale. Ho scelto i [Metallica](https://en.wikipedia.org/wiki/Metallica). Il gioiello che voglio ottenere deve avere dei richiami ai loro colori: blue, nero e argento. In questa fase voglio creare un bracciale e un anello.

Uso come prompt

```
stunning magic bracelet, diamonds, poison, blue and black, mist, engraving, d & d, item, graphic, close - up, design, shimmer, artbook, page, detailed, trending on artstation, cgsociety, greg rutkowski and thomas kinkade and moebius
```

Limitandomi agli anelli trovo molte buone idee per realizzare un anello Metallica.

{% include picture img="metallica-anelli.webp" ext="jpg" alt="" %}

Il mio preferito è questo:

{% include picture img="metallica-singolo-anello.webp" ext="jpg" alt="" %}

I bracciali, invece, mi piacciono di meno. Probabilmente l'AI è addestrata ad abbinare ai gruppi metal un immaginario fantasy. Questo rende un po' più difficile trovare delle idee realizzabili nella realtà. Restano comunque degli spunti interessanti:

{% include picture img="metallica-braccialetti.webp" ext="jpg" alt="" %}

{% include picture img="metallica-bracciale-singolo.webp" ext="jpg" alt="" %}

### Fase 3: Dive del Cinema

Anche per l'ultima fase rubo l'idea di mia moglie, quindi provo a creare un gioiello ispirato a [Elizabeth Taylor](https://en.wikipedia.org/wiki/Elizabeth_Taylor). In questo caso il colore predominante è il viola.

Uso come prompt:

```
intricate! organic, nordic wedding ring, necklace, gemstones, purple, dreamy background, 3 d, refraction, occlusion, lower and upper levels, keyshot render, octane render, vray render, Elizabeth Taylor
```

Devo ammettere che l'AI ha fatto un ottimo lavoro. Ho trovato molte idee interessanti, per lo più minimaliste:

{% include picture img="liz.webp" ext="jpg" alt="" %}

Tra tutte, la mia preferita è la più semplice:

{% include picture img="liz-singola.webp" ext="jpg" alt="" %}

### Conclusioni

{% include picture img="image.webp" ext="jpg" alt="" %}

Beh, direi che l'esperimento ha dato dei risultati interessanti. Anche con poca esperienza, è possibile usare questo strumento per creare dei design da usare come base per delle elaborazioni successive. Ovviamente, la creazione di gioielli non è il mio campo, ma credo che le idee generate dell'Intelligenza Artificiali siano realizzabili, più o meno, in maniera artigianale.
