---
title: "La Erre (Racconto)"
usa_webp: true
header:
  immagine_tipo: "jpg"
  miniatura: "discorso-senza-r.webp"
  immagine_estesa: "discorso-senza-r.webp"
  overlay_filter: rgba(79, 79, 79, 0.5)
  immagine_fonte: "Photo credit: [**Marc Schaefer**](https://unsplash.com/@marcschaefer)"
date: "2015-12-01 17:00"
---

Mi ricordo la prima volta che ti ho visto.

Ci siamo dati appuntamento ai tornelli della metro, dopo aver messaggiato per… quanto? Non molto, qualche settimana, forse un mese. Avevi un modo unico di scrivere. Le tue mail, le tue lettere, erano dense di avvenimenti. Vivaci. Vive. Soprattutto vive. E mi sono innamorato di te, grazie a quelle lettere. Mi sono innamorato di te in maniera profonda, in un modo che non credevo affatto possibile. È strano, ma è il modo migliore, penso, di innamorarsi. Ci sono mille e uno ragioni per innamorarsi. Ma amare alla follia perché la persona che ti scrive è wow, e innamorarsi senza averla mai vista, è qualcosa in grado di dare un senso a un’intera vita.

– _Si chiama sinestesia._{: .text_color_iaia}

Tu spieghi cosa vedi nella musica, io mi perdo nelle tue mani. Il cucchiaino gira, il caffè fuma.

– _Giri nel senso sbagliato!_{: .text_color_iaio}

I tuoi occhi mi trafiggono.

– _Cosa?_{: .text_color_iaia}<br />
– _Il caffè, lo giri nel senso sbagliato._{: .text_color_iaio}<br />
– _Ma che dici?_{: .text_color_iaia}<br />
– _Il caffè va mescolato secondo il senso di rotazione della terra._{: .text_color_iaio}<br />
– _Non ha senso, lo sai?_{: .text_color_iaia}<br />

Si, lo so: è un discorso senza senso. Ma non deve avere senso: voglio solo parlarti, sentire la tua voce, perdermi nella tua voce.

– _Non mi piace. Non ho una bella voce._{: .text_color_iaia}<br />
– _E invece sì, è meravigliosa._{: .text_color_iaio}<br />
– _No, e poi ho anche una brutta erre._{: .text_color_iaia}<br />
– _Boh, a me non pare._{: .text_color_iaio}<br />
– _Invece sì, è orribile._{: .text_color_iaia}<br />
– _Allora non usarla._{: .text_color_iaio}<br />
– _Cosa?_{: .text_color_iaia}<br />
– _La erre._{: .text_color_iaio}<br />
– _Ma sei scemo? La erre serve._{: .text_color_iaia}<br />
– _No. Anzi, da adesso è vietato usare parole con la erre._{: .text_color_iaio}<br />

E tu, mattissima amore mio, da allora hai smesso di usare la erre. E io con te.
