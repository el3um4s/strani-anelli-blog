---
title: "L’innegabile vantaggio dell’essere strano"
usa_webp: true
header:
  immagine_tipo: "jpg"
  miniatura: "strano.webp"
  immagine_estesa: "strano.webp"
  overlay_filter: rgba(79, 79, 79, 0.5)
  immagine_fonte: "Photo credit: [**Berlian Khatulistiwa**](https://unsplash.com/@bearlion)"
date: "2015-10-20 17:00"
---

> Ma non puoi smetterla di essere così strano?
> Beh, no. Non posso, e nemmeno voglio.

Sì, lo so. Me l’hai detto mille mila volte. Però, capisci, è così che sono. Ed **è così che dovresti essere anche tu: strano**, perché segui l’ispirazione del momento, talmente pazzo da gettarti a capofitto in nuove imprese, incosciente nel lasciarti travolgere dall’entusiasmo. Già, strano.

Hai presente quando ti guardi allo specchio e ti chiedi che cosa stai facendo della tua vita? Quando ti guardi indietro e capisci che, forse, il tuo lavoro non ti piace così tanto. Che forse non ne vale la pena di ingoiare frustrazione per… già, perché? E non dire che è solo perché hai rinunciato ai tuoi sogni giovanili. Non è vero, non per tutti per lo meno, e poi ne abbiamo già parlato, no?, sul perché [seguire le tue passioni]({% post_url 2015-10-13-il-problema-del-segui-le-tue-passioni %}) non è esattamente un’idea magnifica.

### Strano è bene

![]({{site.immagini}}{{ page.date | date: "%Y/%Y-%m-%d"}}-{{page.url | remove_first: "/"}}strano-e-bene.webp)

Allora, facciamo così, fai conto che fai un lavoro che ti piace (fai finta, per il momento, ok?), che ti dà soddisfazione, che ti fa crescere, e che ti fa sentire realizzato. Cosa ti manca alla felicità? Beh, manca la giusta dose di stranezza e di eccentricità. E il coraggio di seguire questo tuo essere strano. Dovresti trovarlo, il coraggio: **essere strano porta dei vantaggi**, è innegabile:

  1. ti permette di **assaporare il lato pazzo della vita**. E di farlo assaporare anche a chi ti sta vicino;
  2. ti dà una scusa per **fare cose strane**: ballare sotto la pioggia, visitare angoli sconosciuti, attaccare bottone alla fila della mostra del cervello;
  3. ti offre una visione alternativa ai problemi. È il così detto **“pensiero laterale“**, ma potenziato: non sempre la soluzione migliore a un problema è normale. E, a volte, il modo strano è il modo giusto per risolvere una difficoltà;
  4. **ti rende indimenticabile** agli altri. Lo so, non è sempre un bene, ma a volte lo è: sta solo a te capire come dosare la stranezza in base alle situazioni e alle convezioni;
  5. ti fa **assaporare l’assurdo**. Perché la vita è assurda, e molte delle cose che ci capitano lo sono. Saper cogliere l’assurdo è importante, più di quello che pensi; fosse anche solo per dare la giusta importanza a quello che ci capita.

Quindi, no, non smetterò di essere strano. E nemmeno tu dovresti: la giusta dose di stranezza rende la vita migliore, e senza dubbio più interessante per te, e per chi ti sta vicino.
