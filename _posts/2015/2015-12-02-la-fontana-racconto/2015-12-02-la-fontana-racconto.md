---
title: "La Fontana (Racconto)"
usa_webp: true
header:
  immagine_tipo: "jpg"
  miniatura: "la-fontana.webp"
  immagine_estesa: "la-fontana.webp"
  overlay_filter: rgba(79, 79, 79, 0.5)
  immagine_fonte: "Photo credit: [**CreditImageNome**](CreditImageURL)"
date: "2015-12-02 17:00"
---

_Te la ricordi questa piazza?_{: .parla .iaio}<br />
_Certo, come potrei dimenticarla?_{: .parla .iaia}<br />
_Sai, ha vinto un premio, qualche tempo fa._{: .parla .iaio}<br />
_Sì, te l’ho detto io._{: .parla .iaia}<br />
_Dannazione!_{: .parla .iaio}<br />

Ridi. Quando ridi mi innamoro di te.

Oddio, in realtà mi innamoro di te ogni istante: quando mi guardi, quando mi accarezzi, quando mi ascolti. E quando mi chiami disperata, in cerca di conforto e di qualcuno che ti ascolti.

_Bella la fontana, vero?_{: .parla .iaia}

Sì, è bella. I suoi getti colorati, la musica di sottofondo. Quando la guardi, quella fontana, i tuoi occhi si illuminano. E, per un attimo, dimentichi tutto.

_Vieni._{: .parla .iaio}

Ti stringo la mano, e ti trascino.

_Che vuoi fare?_{: .parla .iaia}<br />
_Ballare._{: .parla .iaio}

Quando entriamo nella fontana fai delle smorfie meravigliose. Prima ti si arricciano le labbra, la fronte è corrugata. Quando metto la mano sul fianco mi guardi perplessa. Lanci un grido, una goccia ti ha colpito la spalla. Scoppio a ridere

_Ma sei scemo?_{: .parla .iaia}<br />
_Assolutamente sì!_{: .parla .iaio}

Accenno un passo. Mi segui. Un altro. Una piroetta. Non seguiamo la musica, seguiamo ognuno il battito del cuore dell’altro. Ridiamo. Il ritmo aumenta, balliamo qualcosa di tutto nostro. E ci fissiamo negli occhi.

Attorno a noi un’altra coppia entra nella fontana. E un’altra, e un’altra. Non te ne accorgi, sei persa nei miei occhi. E io mi perdo nei tuoi: azzurri. Radiosi. Finalmente felici.
