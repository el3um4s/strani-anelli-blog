---
title: "Perché sbaglio i tempi?"
usa_webp: true
header:
  immagine_tipo: "jpg"
  miniatura: "perche-si-sbaglia-la-stima-del-tempo"
  immagine_estesa: "perche-si-sbaglia-la-stima-del-tempo"
  immagine_fonte: "Photo credit: [**Djim Loic**](https://unsplash.com/@loic)"
  overlay_filter: rgba(79, 79, 79, 0.5)
date: "2020-02-06 23:59"
categories:
  - 100DaysOfCode
  - Productivity
tags:
  - 100DaysOfCode
  - Time Management
---

Una delle cose in cui trovo più difficoltà è calcolare il tempo necessario per svolgere un compito. Per dire, in [questi 100DaysOfCode]({% post_url 2020-01-21-un-nuovo-inizio %}) pensavo di sbrigare rapidamente il primo obiettivo. Invece ci ho messo 10 giorni, tipo 2 o 3 volte la mia stima iniziale. Un po' è per la tendenza a modificare continuamente. Un po' è per il non aver pianificato ben bene quello che volevo fare.

Ma non è l'unica ragione. Navigando ho trovato più sviluppatori alle prese con questo problema. Alcuni hanno proposto delle teorie sul perché. Teorie che si possono riassumere così:

1. Non abbiamo abbastanza dati per fare una stima;
2. Non teniamo conto delle difficoltà. Ovvero, pensiamo che andrà tutto liscio;
3. E andrà tutto liscio al primo tentativo. Dimentichiamo che, sostanzialmente sempre, dovremo rifare più volte un lavoro, correggendo errori e velocizzando procedure;
4. Pensiamo che le cose siano sempre uguali. Ma ogni progetto è una storia a sé. E dobbiamo tenerne conto nelle nostre stime;
5. Magari il risultato da ottenere appare semplice, ma il lavoro da fare, i requisiti da rispettare, tutte le condizioni dietro possono essere molto più complicate. Nella stima del tempo necessario dobbiamo ricordare di verificare anche il _dietro le quinte_;
6. Sogniamo di poter lavorare senza interruzioni e senza contrattempi. Ma ci sarà sempre una riunione, una telefonata, un qualcosa fuori da noi che ci distrarrà e ci farà perdere il flusso di lavoro;
7. Infine, può anche capitare di non comprendere a pieno i nostri limiti e, di conseguenza, sovrastimiamo le nostre capacità.

Lo so. Lo so davvero, le mie conoscenze sono abbastanza ridotte rispetto a quelle di molti programmatori e sviluppatori. Penso però di non essere molto distante dal vero con questo elenco. Quello in cui invece sono distante è nel seguire un altro consiglio, consiglio ripetuto da molti:

> Arrotonda **sempre** in eccesso il tempo necessario

Io tendo invece a fare il contrario, al lavoro come nei miei hobby. Eppure sarebbe così semplice:

* se un lavoro richiede meno di una settimana, arrotonda in eccesso al giorno intero. Per esempio, se richiede un giorno e mezzo stima due giorni;
* se un lavoro richiede più di 5 giorni, arrotonda alla settimana. Quindi se penso di impiegare 8 giorni, darò come stima 2 settimane
* se un lavoro richiede più di 3-4 settimane, beh, lascia perdere: è impossibile fare una stima corretta. Però puoi fare una cosa, scomponi il problema in problemi più semplici e affrontali uno alla volta.

Tutto questo riguarda la stima del tempo. Il discorso è diverso, ovviamente, quando si parla di come far fruttare al meglio il proprio tempo. In inglese si chiama Time management, ma è una cosa di cui [parlerò domani]({% post_url 2020-02-07-tecniche-di-time-management %}).
