---
title: "Coronavirus: Cinque"
published: true
usa_webp: true
header:
  immagine_tipo: "jpg"
  miniatura: "coronavirus"
  immagine_estesa: "coronavirus"
  immagine_fonte: "Photo credit: [**Samuele**](https://blog.stranianelli.com/)"
  overlay_filter: rgba(79, 79, 79, 0.5)
date: "2020-05-06 15:10"
categories:
  - Senza Categoria
tags:
  - Coronavirus
---

 E niente, alla fine è cominciata davvero una specie di "_Fase 2_". La vita sta cercando una sua normalità, in qualche forma. Milano è sempre vuota, ma lo è un po' meno. Le gelaterie hanno riaperto, metropolitana e mezzi di superficie sono tornati al loro orario normale. Sono però tappezzati di avvisi, e ci si siede solo a sedili alterni.

 Si respira un clima migliore, anche se l'aria ricomincia a puzzare di smog. Ci riabitueremo.

 Ovviamente non è ancora finita, tutti parlano del rischio di dover richiudere tutto. Ci saranno delle nuove zone rosse, è quasi certo, ma non sappiamo ancora dove. Io, egoista, spero non a Milano. Ma questo solo il futuro ce lo dirà.

 Per quello che riguarda me, invece, e questo blog, è ora di ricominciare in qualche forma. I [miei #100DaysOfCode]({% post_url 2020-01-21-un-nuovo-inizio %}) si sono interrotti bruscamente esattamente 2 mesi fa, il 7 marzo. Poi la Storia, quella con la S maiuscola, ha reclamato l'attenzione, mia e di tutti. Voglio ricominciare da dove li avevo interrotti.

 Per il momento è tutto, incrocio le dita e spero bene.
