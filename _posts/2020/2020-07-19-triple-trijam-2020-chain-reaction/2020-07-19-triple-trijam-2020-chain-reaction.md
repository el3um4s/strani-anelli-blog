---
title: "Triple Trijam 2020 - Chain Reaction"
published: true
usa_webp: true
header:
  immagine_tipo: "jpg"
  miniatura: "chain"
  immagine_estesa: "chain"
  immagine_fonte: "Photo credit: [**Erwan Hesry**](https://unsplash.com/@erwanhesry)"
  overlay_filter: rgba(79, 79, 79, 0.5)
date: "2020-07-19 18:00"
categories:
  - TriJam
  - Game Jam
tags:
  - TriJam
---

È passato un pochino dall'ultimo post. Le cose si sono normalizzate, più o meno, e la pandemia pare sotto controllo. Per lo meno qui, in questa parte del mondo. Nel resto, purtroppo, le cose non sono mai andate così male. Ogni giorno si tocca un nuovo picco di contagi e le terapie intensive sono nuovamente al collasso.

Ma non è di questo che parlerò oggi. Oggi parlo di una mia piccola vittoria: sono usciti i risultati della [**Triple Trijam 2020**](https://itch.io/jam/triple-trijam-2020/results). Ho partecipato scegliendo il tema "Chain Reaction" e mi sono piazzato... rullo di tamburi... sesto.

{% include picture img="chain-reaction-classifica.webp" ext="jpg" alt="" %}

Ammetto di essere soddisfatto del risultato: perché è il mio piazzamento migliore, e perché il gioco mi pare interessante.

Il gioco, giusto. Non è altro che una versione semplificata di un vecchio gioco giapponese, Magical Drop (マジカルドロップ). È stata una sfida interessante ricreare le dinamiche del gioco originale con Construct 3, e farlo in una decina d'ore. La versione che ho caricato su [itch.io, Chain Reaction](https://el3um4s.itch.io/chain-reaction) è giocabile e in un certo qual modo anche divertente. Ma presenta alcuni problemi da risolvere assolutamente:

1. il menù non funziona. O, meglio, funziona talmente male da dover essere completamente riscritto
2. non funziona il meccanismo di avanzamento dei livelli. Il che è un peccato, perché ci ho  messo anche un'ora a sistemarlo. Ma qualcosa non è andato a buon fine nel momento in cui ho caricato l'ultima versione del gioco
3. mancano i colori. Ho scelto di usare solo elementi monocromatici per non perdere tempo, ma forse avrei fatto meglio a curare di più i colori e meno il menù.

Oltre alle cose negative ci sono però anche alcuni aspetti di cui sono contento:

1. il gioco funziona ed è divertente; ed è la cosa principale
2. finalmente ho aggiunto la musica, e gli effetti sonori, a un mio prototipo
3. non pensavo davvero di riuscire a finire un gioco così in così poco tempo

Infine, un pensiero. Adesso la parte complicata è correggere i tre punti e rilasciare una versione funzionante. Sperando di non metterci troppo tempo.
