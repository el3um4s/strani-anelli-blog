---
title: "Elefanti, cavalli e conigli: quanti progetti in un anno?"
published: false
usa_webp: true
header:
  immagine_tipo: "jpg"
  miniatura: "rabbit"
  immagine_estesa: "rabbit"
  immagine_fonte: "Photo credit: [**Mohan Khadka**](https://unsplash.com/@khadkamhn)"
  overlay_filter: rgba(79, 79, 79, 0.5)
date: "2020-03-03 14:14"
categories:
  - 100DaysOfCode
  - Productivity
tags:
  - 100DaysOfCode
  - Time Management
---

Ho trovato su [Medium](https://medium.com/) un articolo interessante dal titolo [Code Something Weekly: How and Why](https://medium.com/@vapurrmaid/code-something-weekly-how-and-why-44640d279ca1). Ne faccio un riassunto, perché è una considerazione interessante sul perché lavorare su progetti piccoli e fattibili, a cadenza settimanale.

### 3 animali per 3 progetti

L'autore del pezzo, Gregory ‘Grey’ Barkans, divide tutti i diversi progetti potenziali e reali in 3 categorie:

1. Progetti *coniglio*
2. Progetti *cavallo*
3. Progetti *elefante*

È una divisione fatta non in base alla dimensione del codice da scrivere ma delle capacità e delle risorse di tempo e denaro necessarie per completare un singolo progetto.

I progetti **coniglio** sono quelli più piccoli, in genere web app, che possono essere sviluppati rapidamente e pubblicati appena sono pronti. Non importa che siano perfetti, vengono raffinati e migliorati man mano dopo il lancio, aggiungendo o cambiando in base all'utilizzo effettivo che viene fatto dagli utenti. Per gestirli è sufficiente una `TODO list`. In forma di elenco,

* svolgono una sola azione, o comunque hanno una serie di operazioni strettamente correlate
* non richiedono analisi dei requisiti, o del mercato, o altro
* se il progetto si evolve nel tempo, è per lo più per correggere bug o piccoli aggiustamenti, aggiornare le dipendenze delle librerie e cose così
* per completare un progetto "coniglio" occorrono da 1 a 14 giorni.

I progetti **cavallo** non sono necessariamente grandi progetti, con una miriadi di opzioni. Possono anche essere delle semplici web app, ma richiedono comunque molte competenze e la necessità di coordinare il lavoro di più persone. Richiedono un livello di organizzazione più alto e una gestione più accorta delle scadenze. In sintesi:

* può essere definito come una raccolta di progetti coniglio
* serve un minimo livello di pianificazione, di studio dei requisiti e di scelta del design
* servono dai 30 ai 90 giorni per completarlo.

Infine, i progetti **elefante** sono grandi progetti che richiedono molte competenze diverse, molta attenzione ai dettagli, la necessità di aver testato tutto alla perfezione e eliminato tutti (o quasi)  ii bug del sistema prima anche solo di cominciare a pensare a pubblicare qualcosa. Sono progetti lunghi e impegnativi, e spesso anche molto costosi. L'elenco delle caratteristiche è del tipo:

* c'è un ciclo di aggiunta di nuove specifiche e funzioni che permettono una divisione tra versioni maggiori e minori
* analisi dei requisiti e la pianificazione dell'interfaccia sono fondamentali
* spesso richiedono di sviluppare delle API specifiche per essere completati
* richiedono almeno 6 mesi, più frequentemente un anno, per essere finiti.

Da questa divisione ne consegue un'altra: quanti progetti possiamo fare in un anno? In maniera indicativa possiamo dire:

- 1 progetto **elefante** in un anno, e nel contempo mantenere aggiornati i progetti vecchi
- 4 progetti **cavallo** in un anno
- da 2 a 4 progetti **coniglio** al mese

Va da se un'altra considerazione: tendiamo, o per lo meno io tendo, a imbarcarmi in progetti _elefanti_, progetti che poi generalmente naufragano nel nulla. Lavorando, invece, in progetti _coniglio_ si può arrivare a chiudere da 24 a 48 lavori in un anno.
