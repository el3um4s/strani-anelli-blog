---
title: "Coronavirus: tre"
published: true
usa_webp: true
header:
  immagine_tipo: "jpg"
  miniatura: "covid-quarantena-01"
  immagine_estesa: "covid-quarantena-01"
  immagine_fonte: "Photo credit: [**Samuele**](https://blog.stranianelli.com/)"
  overlay_filter: rgba(79, 79, 79, 0.5)
date: "2020-03-31 15:57"
categories:
  - Senza Categoria
tags:
  - Coronavirus
---

Questo mese di marzo è finito, praticamente. E i miei cento giorni sono rimasti bloccati, schiacciati dalle incombenze e dalla pandemia. Bloccati in un mondo che non c'è più. Dovrei aggiungere un punto ai [vantaggi dell'aphantasia]({% post_url 2020-02-24-welcome-aphantasia %}): adattarsi velocemente alla fine del mondo.

{% include picture img="covid-quarantena-02.webp" ext="jpg" alt="" %}

Non, il mondo non è finito. Sì, è finito un mondo. Ne nascerà uno nuovo. Migliore, forse, o forse peggiore. Ma sarà nuovo. Le cose sono cambiate, e cambieranno ancora, e non saranno più le stesse. Noi non saremo più noi stessi. Cresceremo, o magari no.

{% include picture img="covid-quarantena-03.webp" ext="jpg" alt="" %}

Milano è sempre spettrale, ma gli occhi che incontro non lo sono più. Questa oramai è la nostra realtà, ci dobbiamo fare i conti. L'esercito per le strade. Piazzali vuoti. Mascherine dappertutto. Silenzio. Forse la cosa più spaventosa è il silenzio. Non si sentono gli artisti della metropolitana stonare. Non ci sono clacson. Nessuno che disturba gridando al telefono sul tram. Silenzio ovunque. Nemmeno dai balconi ci sono più suoni.

{% include picture img="covid-quarantena-04.webp" ext="jpg" alt="" %}

In giro ci sono ancora molti lenzuoli: _andrà tutto bene_. Ma non ci crede più nessuno, oramai. Sventolano nel deserto, come la bandiera portata dagli astronauti sulla luna. È lì, sono lì, ma nessuno li vede più. Bandiere silenziose, vessilli abbandonati e dimenticati sul campo di battaglia dopo la sconfitta.

{% include picture img="covid-quarantena-05.webp" ext="jpg" alt="" %}

E poi la luce. Anzi, le luci delle case. La sera, tutti i palazzi sono illuminati, ogni appartamento con la luce accesa. Pare quasi Natale, quando sono tutti a casa, assieme, a celebrare la gioia del tempo passato assieme. Ma non è Natale. Natale era mille anni fa. Le stesse luci oggi sono fredde. Non scaldano più i cuori, li schiacciano in una morsa di angoscia e paura.
